PssixEFATlo GENERALIS. xxxin

Quamquam plures illud alterum magis ambiant, atque ad laudem proclivius ul-
tro rapiat, primum, quasi durioris operae nec sic ad laudem pronum, eruditorum
pars plurima negligat atque respuat». — Hoc quod ille oPtaverat collegium re-
vera institum esse iam supra commemoravimus. Interim in decursu undecim anno-
rum ab alumnis huius Collegii S. Bonaventurae et ab aliis sociis P. Fidelis, sive
ordinariis sive extraordinariis, plurimi codices manuscripti, undique conquisiti, cum
editionibus impressis collati sunt ad colligendas lectiones variantes. Non pauci
integre descripti sunt, si agebatur de opere aliquo anecdoto vel ex ore dicentis
excepto. Improbus hic labor conferendi manuscripta magna ex parte iam per-
fectus est, praesertim pro edendis primis quinque tomis.- Iure vocamus impro-
bum hunc laborem, quia, ut bene fiat, non tantum requiritur magna patientia,
sed etiam longioris temporis studium. Neque haec sufficiunt, sed requiritur etiam
non parum ingenii atquc doctrinae. Manuscripta ‘enim medii aevi abundare so-
lent notis compendiariis sive siglis, quae saepe sunt lectionis dubiae, immo fal-
lacis, et determinandae ex materiae describendae natura.

Ad textum reformandum etiam priores editiones cum Vaticana conferendas
fuisse patet. «Priores namque, quas incunabula vocant, vim habent fere parem
codicibus manuscriptis saec. XV., nisi probari possit, ad antiquioris aevi manu—
scripta exemplaria eas exactas fuisse3 hoc enim si probaretur, vim fere parem
'haberent codicibus eius saeculi, ad quorum normam cusae fuerint. Posteriores vero
maiorem vel minorem habent vim pro manuscriptorum qualitate et pro diligen-
tia et ingenio eius, qui ad illas castigandas manuscriptis codicibus usus cst J).
Huius rei exemplum manifestum iam habuimus in collatione antiquissimae edi-
tionis tum primi tum secundi libri Commentarii in Sententias. Antiquior enim
editio plerumque exhibet lectiones codicum saeculi XIII.; posteriores vero edi-
tiones, quo sunt iuniores, eo magis a primitivo textu recessisse comprobantur. —
Observamus autem quoad reformationem textus et notationem lectionum varian-
tium, nos collegisse et collecturos esse ex multis codicibus et editionibus quam
plurimas lectiones variantes, quo securius et melius textus corrigi possit. « Haud
tamen eas omnes daturi sumus, cum siquidem omnes simul opus saepe ipsum,
cuius sunt, mole superarent. Non enim nobis probatur eorum ratio, qui omnes
quotquot colligunt variantes lectiones, sive optimas sive bonas sive nullius
momenti, ac vel ipsa oscitantium librariorum errata manifesta, haud secus ac
si essent nivei viridesque lapilli, lectoris sub oculos ponendas existimant. Id
supervacaneum ducimus, ne dicamus damnosum, propterea quod lectoris ani-
mum nimio suo numero distrahunt ac taedio afficiunt. Colliguntur itaque pluri-
mae manuscriptorum ac editorum operum S. Bonaventurae lectiones variantes,
ut ex his meliores et ex melioribus optimas deligere valeamus, quae vel in
textum recipiantur, quaudo ipse emendatione egere videtur, vel ad calcem po-
nantur. Non raro editio Vaticana manifeste errare convincitur, saepius lectio-
eiusdem, spectatis numero, qualitate, antiquitate, consonantia codicum et edi-
tionum aliter legentium, probabilitatem vel penitus Vel magna ex parte amittit,
quo casu lectio codicum praeferenda ct in textum recipienda est. Cum vero co-
dices dissentiunt, vel corum lectio suspicione corruptionis laborat, vel pro utra-
que parte auctoritas et ratio militat, lectio editionis Vaticanae iure possessionis
11011 est privanda, sed in dubio ipsi favendum est. Hoc in casu lectio dissidens

codicum vel editionum ad calcem remittitur».
S. Bonae. —— Tora. l. U

