ΒΗΜΛ SIXTI V. XLV Π

quae adh-uc magna Ecclesiae utilitate et non mediocri Dei beneficio exstant,
quaeque ct nostrae etsuperiorum aetatum viri eruditi multo cum fructu lege-
runt et magnopere comprobarunt, quantus ille in theologia fuerit, satis decla-
rant. Ea enim divini ingenii sui monumenta posteris reliquit, quibus perdifficiles
et multis obscuritatibus involutae quaestiones magna optimorum argumentorum
copia, via et ordine enucleate ac dilucide explicantur, fidei catholicae veritas
illustratur, perniciosi errores et profanae haereses profligantur, et piae fidelium
mentes ad Dei amorem et caelestis patriae desiderium admirabiliter inflamman-
tur. Fuit enim in S. Bonaventura id* praecipuum et singulare, ut non solum
argumentandi subtilitate, docendi facilitate, definiendi solertia praestaret, sed
divina quadam animos permovendi vi excelleret. Sic enim scribendo cum sum-
ma eruditione parem pietatis ardorem coniungit, ut lectorem docendo moveat
et in intimos animi· recessus illabatur, ac denique seraphicis quibusdam aculeis
eor compungat et mira devotionis dulcedine perfundat, quam sane gratiam in
eius ore et calamo diffusam admirans praedecessor noster Sixtus IV. Pontifex
illud dicere non dubitavit, Spiritum Sanctum in eo locutum videri.

ξ 4. Cum igitur servo fideli tam multa et praeclara a Domino talenta essent
credita, ut illis ad fratrum utilitatem exercendis et negotiandis caelestis gra-
tiae thesauros amplificaret, divino consilio et summo totius sui Ordinis consensu
Romae Minister Generalis septimus post beatum Franciseum est factus3 quo in
officii munere non solum prudentiam, vigilantiam, sollicitudinem praestitit, sed
tanto fraternae caritatis ardore exarsit tantaque christianae humilitatis demis-
sione fratribus inservivit, ut in eo illud Salvatoris agnosceretur: Qui w'ecm‘or esf
iu vobis, sit vester minister (Matth. 20, 26.). ’

ξ 5. Quin et piae memoriae praedecessor noster Clemens Papa IV., qui san-
ctum virum ‘valde dilexit et eius doctrina mirifice est delectatus, ut tam ex-
cellens Virtus et prudentia ad multorum utilitatem latiori in campo excurreret,
insignem Eboracensem archiepiscopatum ei obtulit. Ille vero cum se a seraphi-
cae paupertatis complexu divelli non facile pateretur, oblatam dignitatem mo-
deste atque humiliter recusavit.

§ 6. Ceterum eum Gregorius X., summus Pontifex, ob gravissimas christianae
reipublicae causas Concilium generale Lugdunum indixisset virosque sancti-
tate, doctrina et sapientia praestantes perquireret, quorum forti et fideli opera'ad
rei maximae tractationem atque explicationem uteretur, duo in primis claris-
sima illins aetatis lumina e duobus florentissimis Ordinibus Praedicatorum et
Minorum delegit, Sanctos Thomam et Bonaventuram, quos ad se ire iussit. Sed
cum alter in ipso itinere in morbum incidisset atque ad gloriae eoronam feli-
citer evolasset, S. Bonaventura, Lugdunum profectus, humanissime exceptus est
a Romano Pontifice Gregorio, qui in eius virtute et sapientia ita acquiescebat,
ut Concilii recte dirigendi· et administrandi partes ei praecipue tribuendas esse
decerneret. Quare ex publica Ecclesiae utilitate et necessitate, ut maiori cum
dignitate et auctoritate Concilii rebus non solum interesset, sed praeesset, statuit
lucernam ardentem et lucentem supra excelsum candelabrum ponere, ut in domo
Dei magis luceret.

ξ 7. Itaque S. Bonaventuram, nullos honores appetentem, fugientem potius,
sed Christi Vicario obtemperantem nullosque pro Ecclesia labores subire reeu-
santem, tanquam in totius orbis terrac theatro in sacrum Cardinalium collegium

