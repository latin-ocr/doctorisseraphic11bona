PRAEFATIO GENERALIS. XXXV

Boethio, Augustino et plurimarum Summularum et Sententiarum auctoribus in
usum suum verterit. Omnes enim eruditi benc norunt, disciplinas philosophicas
et theologicas medii aevi thesaurum communem et communiter receptum ha-
buisse non tautum terminorum technicorum, sed etiam definitionum, distinctio-
num et plurimorum axiomatum, quae ut firma scientiae et argumentationis prin-
cipia ab omnibus harum disciplinarum cultoribus memoriae tradita et communi
calculo approbata erant, sicut 1111116 temporis in scientiis mathematicis et physicis
usu receptum esse videmus. Quod pretiosum patrimonium, a sapientibus mul-
torum saeculorum congregatum, quomodo ab effrenatis ultimorum temporum
ingeniis misere dissipatum sit, non sine horrore videmus. Postquain enim libido
potius nova et hucusque incognita moliendi quam vetera novis augendi et per-
ficiendi invaluit, nullum remansit principium intactum, nulla rei definitio in
usu constanti recepta, et mutatis ipsis scientiae terminis technicis vel secundum
Vocem vel secundum sensum, mentium dissidium secuta est etiam linguarum
·’ confusio, ut nec ipsi operariorum in struendo philosophiae aedificio praefecti
se invicem intelligerent.

Nemo dubitat, non parum lectoris interesse, fontem nosse dictarum auctori-
tatum, ut vim argumentorum et doctrinam auctoris magis perspiciat. Propterea
non pepercimus nec parcemus labori et tempori, ut istos locos quaeramus. Quod
sub hac ratione 111 Commentario ad Sententias praestitimus, in prolegomenis in—
fra sequentibus paucis dicetur.

In testimoniis S. Scripturae et quorumlibet auctorum, a Seraphico adhibitis,
eam lectionem retinemus, quam codices, vel omnibus vel optimis conspi-
rantibus, exhibent, non eam, quae nunc in Vulgata vel 111 modernis editionibus
auctorum impressa est. Differentiam tamen lectionis, si est alicuius momenti, ad
calcem indicamus. Cum enim constet, ista testimonia tempore S. Bonaventurae
non raro in codicibus differentem a recente habuisse modum lectionis, eo modo a
nobis referri debent, quo in codicibus inveniuntur, quos S. Doctor prae mani-
bus habuit. Haec agendi. ratio, eruditorum virorum consensu approbata, non
parvi est momenti ad usus criticae artis quoad ea scripta, quae a Seraphico
laudantur.

In iis locis, qui vel ob brevitatem laconicam S. Bonaventurae familiarem,
vel ob loquendi modos suo tempore notissimos, 1111116 vero obsoletos, vel ob do-
ctrinae profunditatem lectori in antiquis Scholasticis minus versato difficultatem
facere possunt, notas ad calcem subiicimus, quibus ea afferuntur, quae ad illu-
strandum textum servire posse videntur. Depromptae sunt hae notae vel cx ipso
S. Bonaventura, alibi fusius aut clarius loquente, vel ex aliis scriptoribus ipsi
coaevis, vel ex receptis sua aetate philosophiae et theologiae doctrinis. Moderate
tamen hoc faciemus, ne potius commentatores quam editores agere dicamur.

Attamen in primo a nobis edendo S. Bonaventurae opere, quod est magnus
in Petri Lombardi Sententias Commentarius, paulo amplius quid faciendum esse
tum P. Fideli, postquam Collegium institutum est, tum nobis visum est, ut utilitati
consuleretur eorum, qui doctrinae Seraphici Doctoris studere incipiunt. Oppor-
tunum enim iudicavimus, ad singulas huius Commentarii quaestiones breve ali—
quod scholion adiicere, quo tum ea explicentur, quae in argumentis vel conclu-
sionibus obscura sunt3 tum difficultates cuiuscumque naturae, si quae erunt,
diluantur, tum breviter indicetur, quam relationem doctrina- ab auctore nostro

