PRAEFATIO GENERALIS. V

Ordine Minorum, a pio viro collecta data esse 111 11106111 sub nomine S. Bonavcn-
turae. Atque ipse Rosweydus sex eiusdem sancti viri opuscula in controversiam
vocat et tanquam supposititios foetus aliis patribus attribuit: Alphabetum scilicet
monachorum, Collationes 00t0,· Speculum disciplinae ad NovitiosJ de Profectu religio-
sorum lib. Ι, (16 Profectio reliyz'osorum lib. II; de Institutione novitiorum partem I. »
Deinde Waddingus plura profert, quibus nititur etiam ista sex opuscula Doctori
Seraphico vindicare.

Quid valeant eius argumenta alibi erit discutiendum. Quoad quinque opu-
scula, quae ab editoribus Vaticanae editionis ut supposititia vel saltem dubia in
appendice posita sunt, Waddingus fere cum ipsis convenit. Ex altera parte
idem auctor recte asseruit, plura S. Bonaventurae opera genuina adhuc inedita
esse, quae in nova quam moliebatur editione omnium operum S. Bonaventurac
se editurum promisit. «Nos, inquit, magnam praeparamus additionem ad ea quae
hucusque prodierunt in editione Vaticana oninium copiosissima, ex penu etiam
Vaticano exscriptis multis quae nunquam prodierunt operibus». Attamen egregius
vir morte praereptus propositum suum exsequi non potuit, de quo dolens Phi-
lippus Lahbe' S. I. ¹: «Utinam, inquit, aliquis in Waddingi locum subrogetur,
qui utrumque munus praestet», scilicet anecdota edat et genuina a spuriis
secernat.

Interim ex adversa parte surrexit Gasimirus Oudimcs, in Ordine Praemonstra-
tensium primo professus, deinde ab Ordine et a fide apostata, qui in notissimo
suo opere: Commentarius de scriptoribus ecclesiasticis, tum doctrinae duorum san-
ctorum Doctorum Thomae Aquinatis et Bonaventurae virulento animo detraxit,
tum ope criticae partium studio infectae probare conatus est, plurima utriusque

,scripta esse supposititia? Neutrum dignum autumavit titulo Doctoris Ecclesiae
et non raro levibus vel etiam falsis argumentis usus est, ut plurima, praesertim
Seraphici, scripta inter spuria vel saltem dubia reiiceiet.

Post Oudini intemperantem criticam, licet pluries vera etiam ex levibus ar-
gumentis concludentem, duo Patres Ordinis S. F rancisci de Observ antia, reticito
nomine (fuerunt autem P. Ioannes Mazzucato et P. Ioannes de Augustinis), no-
vam et quartam paraverunt editionem, quae lucem aspexit Venetiis an. 1751,
ex typographia Stephani Orlandi et Ioan. Bapt. Albritii, 13 tom. in 4⁰.

Hi omnia et sola opera et opuscula editionis Vaticanae ediderunt, addita tan—
tum quadam brevissima epistola S. Bonaventurae3 ordinem tamen omnino muta-
runt, distinguendo totam editionem in tres partes, quarum una opera certa, altera
dubia, et tertia complecteretur ea quae ex eorum sententia essent supposititia.
Primo tomo praefixerunt praelocutionem, quae una cum vita S. Bonaventurae
exhibet Diatribam historico-chronoloyico-criticam in opera eiusdem, in qua de singulis
operibus sententiam suam ferunt, utrum sint genuina, necne. Promittunt quidem
hi editores editionem ornatiorem et correctiorem, qualem ct Waddingus prac-
'paravit et Philippus Labbe exoptavit. «Labbe, inquiu11t³‚ sane vota in cassum
emissa non videntur. Nam esto nos, qui et usu et ingenio parum possumus, huic
perlustrandae provinciae impares sumus, unanimo tamen nisu et concordibus

 

¹ ln notis adiectis ad librum Roborti Benarmini de scriptor. eccles, cd. chct. ⁴728, pag. 449. col. 2.
2 Tom. 111, nissen. de script. S. Thomae col. 2543 Dissort. (16 script. S. Bonav. (ὋΙ. 373.
3 Diatriba pag. 45. 46.

